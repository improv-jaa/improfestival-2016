*Elu enne surma.*<br><br>

Improteater IMPEERIUM toob lavale täispika improviseeritud narratiivi komöödia ja draamalavastuse kujul. Milline on loo struktuur ja ülesehitus, selle määrab loomulikult publik, nagu ühes improviseeritud näitemängus kohane.
Lavastus viib pealtvaatajad ja näiteseltskonna tõsisematele radadele. Iga inimene peab paratamatult oma elus kokku puutuma surmaga. Improviseeritud etendus algab matustega kuid teeb siis kannapöörde ja pealtvaatajail on võimalik osa saada lahkunu elust. Loo fookuses on ühe inimese elu oma valikute ja keerdkäikudega.<br><br>

Improteater IMPEERIUM kasvas välja 2014. aastal esimesest professionaalsest improtrupist Eestis. Trupil on improkogemust juba seitse aastat. Liikmed on kutselised näitlejad, kes lisaks Impeeriumile kuuluvad teiste Eesti teatrite draamatruppidesse või tegutsevad vabakutselistena erinevates teatri-, tele- ja filmiprojektides. Peale näitlejate on Impeeriumis ka andekad muusikud ning suurepärased valguskunstnikud, kes aitavad levitada improarmastust Eestis.
Imperaalid naerutavad publikut kahevaatuseliste etendustega, pakuvad elevust tellimusesinemistel ja äratavad huviliste fantaasiat koolitustel. Impros ei tea keegi, mis juhtuma hakkab, kuid kõik on võimalik! Seepärast armastab trupp improt igal kujul.

http://www.improimpeerium.ee <br>
https://www.facebook.com/improimpeerium <br>
https://www.instagram.com/improteater_impeerium/ <br>
